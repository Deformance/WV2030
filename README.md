# Waterveiligheid anno 2030 (WV2030)
Welkom op de publieke GitHub verzamelpagina voor algoritmes, scripts en overige digitale handigheidjes van Hoogheemraadschap Hollands Noorderkwartier ontwikkeld en gebruikt t.b.v. het programma 'Waterveiligheid anno 2030'.

Het Hoogheemraadschap Hollands Noorderkwartier (HHNK) heeft met het oog op steeds extremere weersomstandigheden als gevolg van o.a. klimaatveranderingen behoefte aan een continu inzicht naar de staat van haar waterkeringen. Hiervoor is HHNK het programma Waterveiligheid anno 2030 (WV2030) gestart met als doel om overstromingsrisico's inzichtelijk te maken en om deze risicogestuurd te kunnen beheersen. Hiervoor ligt de nadruk op de toepassing van monitoringstechnieken en modellen, waarbij de staat van de waterkering continu of frequenter kan worden gecontroleerd via inzicht in degradatiegedrag, optredende en te verwachten belastingen, en de continu veranderende restlevensduur.

Deze pagina is opgericht op te fungeren als archief voor alle digitale ontwikkelingen welke zijn en worden gedaan t.b.v. het bereiken van de gestelde doelen van WV2030 en het (kunnen) blijven uitvoeren van de opgezette werkprocessen tijdens het WV2030-programma. 
